<html><head><link rel="stylesheet" href="https://unpkg.com/mvp.css"></head><title>A Tribute to Sushma Swaraj | Sushma Swaraj meets Vajpayee &#8211; By Aarushi Sharma (Hindi)</title><body><h1>A Tribute to Sushma Swaraj | Sushma Swaraj meets Vajpayee &#8211; By Aarushi Sharma (Hindi)</h1><p style="text-align:justify">कहां गयी वैदुष्य की वह जाज्वल्य &#8216;सुषमा&#8217;..शायद किसी</p>
<p style="text-align:justify">बड़े दायित्व का निर्वाह करने</p>
<p style="text-align:justify">भैया,,मैं, सुषमा पहचाना?? जिसको बेटी कहते थे</p>
<p style="text-align:justify">याद आया,जिस के भाषण पर गर्वित होते रहते थे</p>
<p style="text-align:justify">वही,,वही,,जिसको संसद में मंत्री का सम्मान दिया</p>
<p style="text-align:justify">राजनीति के गुरुवर बन कर देशधर्म का ज्ञान दिया</p>
<p style="text-align:justify">हां, हां भैया,,वही ..वही,,जो हर दिन मिथक तोड़ती थी</p>
<p style="text-align:justify">हां, जो स्वयं नाम के आगे शब्द &#8216;स्वराज&#8217; जोड़ती थी</p>
<p style="text-align:justify">हां ..हां बेटी याद आ गया तू संसद की सुषमा थी</p>
<p style="text-align:justify">मैं अक्सर सोचा करता तू बेटी थी या फिर माँ थी</p>
<p style="text-align:justify">ऐसा कह कर &#8216;अटल बिहारी&#8217; मुस्काए फिर घबराए</p>
<p style="text-align:justify">इतनी जल्दी भारत छोड़ा? ऐसा कह कर झल्लाये</p>
<p style="text-align:justify">सुषमा बोल उठी,,भैया ! जो खबर आज सीने में थी</p>
<p style="text-align:justify">उसके बाद नहीं अब कोई रुचि मेरी जीने में थी</p>
<p style="text-align:justify">उसी खबर के इंतजार में आप तड़पते रहे सदा कब ऐसा दिन आएगा,,बस यही सोचते रहे सदा</p>
<p style="text-align:justify">मुझे लगा ..मैं सबसे पहले खबर आपको दूं आकर</p>
<p style="text-align:justify">अपने अटल बिहारी दादा को खुशखबरी दूं जाकर</p>
<p style="text-align:justify">सुनो आज कश्मीर हिन्द का पक्का अंग बन गया है</p>
<p style="text-align:justify">जिसके लिए आप जूझे थे,वो सत्संग बन गया है</p>
<p style="text-align:justify">जिसके लिए &#8216;मुखर्जी जी हंस कर बलिदान हो गए</p>
<p style="text-align:justify">धरती के उस स्वर्ग की खातिर जो कुर्बान हो गए थे</p>
<p style="text-align:justify">आज आपके दो बेटों ने वो कर्तव्य निभाया है</p>
<p style="text-align:justify">स्वप्न आपका था जिसको अमली जामा पहनाया है</p>
<p style="text-align:justify">इतना था उत्साह हृदय में जिसका झुकना मुश्किल था</p>
<p style="text-align:justify">बिना आपको बात बताए मेरा रुकना मुश्किल था</p>
<p style="text-align:justify">मुझको,,लगता है सुषमा जी फर्ज निभाने चली गयीं</p>
<p style="text-align:justify">अपने गुरुवर&#8217; को जल्दी खुशखबरी सुनाने चली गयीं</p>
<p style="text-align:justify">&#8211; By Aarushi Sharma (Follow her on Instagram)</p>
<p style="text-align:justify">
</body></html>